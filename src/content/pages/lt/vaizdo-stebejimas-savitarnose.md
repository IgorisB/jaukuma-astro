---
title: "Vaizdo stebėjimas savitarnoje ir duomenų apsauga"
description: "Informacija apie duomenų tvarkymą, BDAR reikalavimus ir jūsų teises."
locale: "lt"
publishDate: 2025-11-03
---
# Informacija apie vaizdo stebėjimą UAB „BERNITIS“ savitarnos zonose
Vadovaudamiesi 2016 m. balandžio 27 d. Europos Parlamento ir Tarybos reglamentu (ES) 2016/679 dėl fizinių asmenų apsaugos tvarkant asmens duomenis ir dėl laisvo tokių duomenų judėjimo (BDAR), informuojame apie vykdomą vaizdo stebėjimą mūsų savitarnos prekybos vietose.

## 1. Duomenų valdytojas
Jūsų asmens duomenų (vaizdo atvaizdo) valdytojas yra:
- UAB „BERNITIS“
- Įmonės kodas: 304867991
- Buveinės adresas: Smalinės g. 5-4, Vilnius
- Tel.: +370 674 67480
- El. paštas: mailbox@bernitis.lt

Duomenų apsaugos pareigūno kontaktai:
- El. paštas: bdar@jaukuma.lt
- Tel.: +370 674 67480

## 2. Vaizdo stebėjimo tikslas ir teisinis pagrindas
Tikslas: Vaizdo stebėjimas vykdomas siekiant užtikrinti UAB „BERNITIS“ priklausančio turto, darbuotojų ir klientų saugumą, užkirsti kelią nusikalstamoms veikoms (pvz., vagystėms, sukčiavimui, turto sugadinimui) bei padėti tiriant jau įvykusius incidentus.

Teisinis pagrindas: Vaizdo duomenys tvarkomi remiantis BDAR 6 straipsnio 1 dalies f punktu – tvarkyti duomenis būtina siekiant teisėtų duomenų valdytojo interesų apsaugoti savo turtą ir užtikrinti saugumą.

## 3. Stebimos teritorijos ir duomenų saugojimas
Vaizdo kameros yra įrengtos aiškiai matomose vietose ir stebi savitarnos kasų zonas, prekių lentynos, bei praėjimus. Vaizdas stebimas realiu laiku ir daromas skaitmeninis įrašas.

Duomenų saugojimo vieta: Vaizdo įrašai yra saugomi uždaroje įmonės serverinėje įrangoje, kuri randasi UAB „BERNITIS“ priklausančiose patalpose. Prieiga prie įrašų yra griežtai ribojama.

Duomenų saugojimo terminas: Vaizdo įrašai saugomi iki 30 dienų nuo jų užfiksavimo dienos

Pasibaigus šiam terminui, įrašai automatiškai ištrinami (perrašomi), nebent jie yra susiję su tiriamu incidentu, vagyste, sukčiavimu ar kitu turto ar asmenų saugumo pažeidimu. Tokiu atveju įrašai saugomi tol, kol vyksta tyrimas ir (arba) kol įsiteisėja atitinkamas kompetentingos institucijos sprendimas.

## 4. Duomenų gavėjai
Jūsų vaizdo duomenys yra konfidencialūs. Jie gali būti teikiami tik įstatymų nustatyta tvarka šiems subjektams:

Teisėsaugos institucijoms (policijai, prokuratūrai, teismui) pagal jų pagrįstą prašymą tiriant nusikalstamas veikas ar kitus pažeidimus;

Draudimo bendrovėms tiriant draudiminius įvykius;

## 5. Jūsų, kaip duomenų subjekto, teisės
Jūs turite šias teises, susijusias su jūsų vaizdo duomenų tvarkymu:

Teisė susipažinti su duomenimis: Jūs turite teisę kreiptis į mus su prašymu pateikti informaciją, ar tvarkome jūsų vaizdo duomenis, ir, jei taip, paprašyti prieigos prie jų.

Teisė reikalauti ištrinti duomenis („teisė būti pamirštam“): Jūs galite reikalauti ištrinti jūsų vaizdo įrašą, jei jis tvarkomas neteisėtai arba nebeegzistuoja tikslas, dėl kurio jis buvo surinktas (suėjus saugojimo terminui).

Teisė apriboti duomenų tvarkymą: Jūs galite prašyti apriboti jūsų duomenų tvarkymą (išskyrus saugojimą), kol bus patikrintas jų tikslumas arba nagrinėjamas jūsų prieštaravimas.

Teisė nesutikti su duomenų tvarkymu: Kadangi duomenis tvarkome teisėto intereso pagrindu, jūs turite teisę dėl su jūsų konkrečia situacija susijusių priežasčių nesutikti su tokiu duomenų tvarkymu.

Norėdami įgyvendinti šias teises, turite pateikti mums rašytinį prašymą el. paštu bdar@jaukuma.lt, leidžiantį mums aiškiai nustatyti jūsų tapatybę. Prašyme taip pat turite kuo tiksliau nurodyti datą ir laiką, kada buvote stebimoje zonoje, kad galėtume rasti konkretų įrašą.

Informuojame, kad jūsų teisės gali būti ribojamos įstatymų numatytais atvejais, kai tai būtina siekiant užtikrinti nusikaltimų prevenciją, tyrimą ar viešąją tvarką.

## 6. Teisė pateikti skundą
Jei manote, kad jūsų asmens duomenis tvarkome pažeisdami duomenų apsaugos teisės aktus, visada galite kreiptis tiesiogiai į mus. Jei atsakymas jūsų netenkins, turite teisę pateikti skundą priežiūros institucijai – Valstybinei duomenų apsaugos inspekcijai (L. Sapiegos g. 17, 10312 Vilnius, el. paštas: ada@ada.lt).
